---
layout: "lesson"
lang: "mr"
title: "अधिक माहिती: संदर्भ"
description: "ह्या प्रकरणात इंग्रजीतर भाषांत संदर्भसूची कशी छापावी, संदर्भांना दुव्यांमध्ये कसे परिवर्तित करावे व बिबटेक् बिबलाटेक्-मधील मुख्य फरक आपण पाहूया."
toc-anchor-text: "अधिक माहिती: संदर्भ"
---

## इंग्रजीतर भाषांतील संदर्भ

बिबटेक् आज्ञावली मुळात इंग्रजी संदर्भांकरिताच काम करू शकते. स्वराघाताच्या चिन्हांकरिता असणाऱ्या
सोयीदेखील त्यात मर्यादित आहेत. लॅटिनेतर लिप्यांकरिता तर त्यातील सोयी आणखी कमी आहेत. ह्याउलट
बिबर व बिबलाटेक् युनिकोडात लिहिलेले संदर्भ चालवण्यासाठीच बनवले गेले आहेत.

ह्याचा अर्थ तुम्हाला इंग्रजीखेरीज इतर कोणत्याही लिपीसाठी संदर्भ वापरायचे असतील, तर बिबलाटेक्
वापरणे भाग आहे.

## दुवे

जर तुम्ही `hyperref` हा आज्ञासंच वापरला असेल ([पूर्वी पाहिल्याप्रमाणे](more-09)), तर तुमच्या
फलितातील संदर्भ आपोआप दुव्यांमध्ये परिवर्तित होतील. महाजालीय दुवे व DOI ह्यांकरिता ही सुविधा
उपयोगी ठरते.

## Differences in best practice for BibTeX input between styles

बिबलाटेक् व बिबटेक् ह्यांच्या ओळीअंतर्गत संदर्भांसाठीच्या आज्ञा बहुतांश वेळा सारख्याच असल्या, तरी
संदर्भसामग्रीतील उपनोंदींचे प्रकार बिबटेक् व बिबलाटेक्-मध्ये बरेच भिन्न आहेत. बहुतांश नोंदींमध्ये ह्यात
फारसा फरक नाही, पण तरी काही बारकावे वेगळे असू शकतात.

ह्यांचे एक उदाहरण म्हणजे URL ही उपनोंद. काही जुन्या बिबटेक् `.bst` धारिका (मुख्यत्वे 'प्रमाण
बिबटेक् धारिका', उदा. `plain.bst`, `unsrt.bst`, ...) महाजालीय दुव्यांच्या शोधापूर्वीच्या
आहेत. त्यांमध्ये अशी कोणतीही उपनोंद आढळत नाही, परंतु अनेक नव्या शैलींमध्ये मात्र ही उपनोंद
आढळते. जुन्या धारिकांसकट महाजालीय दुवे देण्यासाठीचा सर्वोत्तम तोडगा म्हणजे `howpublished` ही
उपनोंद वापरणे, परंतु नव्या धारिकांसहित मात्र अर्थात `url` ही उपनोंद वापरणे श्रेयस्कर.

जर तुम्ही लिहीत असलेल्या नोंदीचा सर्व क्षमतेसह वापर करायचा असेल, तर त्यातील उपनोंदी व त्यांचे
अर्थ समजून घेणे खूप उपयुक्त ठरेल.
